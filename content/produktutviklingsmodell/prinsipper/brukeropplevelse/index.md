---
title: Bruker­opplevelse
ingress: "Alle i teamet er ansvarlige for at det de lager er av høy kvalitet og har en god iboende brukeropplevelse. Denne siden har som formål å gjøre det enkelt for deg å følge prinsipper og beste praksis for god brukeropplevelse."

navigation_link:
  subtitle: Sikrer at produkter er intuitive og effektive.

banner:
  image:
    src: "/illustrations/illustration-03.png"
    alt: "Illustrasjon av en person som holder mobilskjerm på kneet sitt"
---

## Digdirs prinsipper for god brukeropplevelse

1. Sett brukernes behov først
2. Skjul kompleksitet
3. Del opp kompliserte oppgaver
4. Sørg for at tjenesten er tilgjengelig for alle
5. Skap helhet
   - Innbyggerne skal få en helhetlig brukeropplevelse
   - Konsekvent språk og samme gjenkjennbare komponenter på tvers av løsninger
   - Brukerne skal slippe å lære seg noe nytt dersom de har gjort noe liknende et annet sted
6. Bruk etablerte interaksjonsmønstre
   - Følge prinsipper for interaksjonsdesign brukere kjenner fra før
   - Bruk fellesløsninger og være med på å videreutvikle dem når tjenesten designes
7. La brukeren løse oppgaven i den konteksten hvor behovet oppstår


## Hvordan jobber vi for å ivareta prinsippene?

En viktig del av brukeropplevelsen handler om å stille de riktige spørsmålene på et tidlig tidspunkt. Brukeropplevelse har to hovedmål:
- løse **riktig problem**
- løse problemet **på riktig måte**

> *"Det beste produktet kan være det som aldri ble til"*  
Det kan fort vise seg at det beste for brukeren er en lovmessig endring istedenfor et skinnende nytt digitalt produkt. En god start på veien til god brukeropplevelse er å kopiere listen under til Github issuet ditt og svare ut hvert av spørsmålene.


- Hva er utfordringen?
  - Hvorfor er det viktig å løse?
  - Hvem er dette for?
    - Hva ønsker brukeren å oppnå?
  - Hva ønsker forretningen å oppnå?
- Hva er hypotesene våre?
  - Hvordan måler vi suksess?

## Hvor kan jeg få hjelp?

Vi svarer gjerne på spørsmål og hjelper deg med å evaluere brukskvalitet i løsningen din. Ta kontakt med oss **#brukeropplevelse** kanalen på Slack, kontakt Design Lead i teamet ditt eller Head of Design dersom teamet ditt ikke har en Design Lead.

[Gå til #brukeropplevelse i Slack](https://digdir.slack.com/archives/C078W5KQTAT).

## Hva skjer dersom brukeropplevelsen ikke blir ivaretatt?

Vi prøver så langt det lar seg gjøre å gjøre det gøy og enkelt å jobbe med brukeropplevelse og det siste vi ønsker er å eskalere et brudd i brukskvalitet. 

I de tilfeller der en eskalering anses som nødvendig følger vi veilederen under. Det første vi gjør når et problem oppstår er å sette en alvorlighetsgrad for brukskvalitsbruddet. Dette gjør vi ved å gjennomføre en “Heuristic Evaluation”.

UX-Lite er en annen metode vi benytter for å evaluere brukskvaliteten i produktene våre. I sammenheng med disse evalueringene kan det  oppdages nye brudd som sendes til teamet for vurdering.

## Heuristic Evaluation

Vi tar i bruk Nielsen Norman Group sin [Heuristic Evaluation](https://www.nngroup.com/articles/how-to-rate-the-severity-of-usability-problems/) for å vurdere  alvorlighetsgraden på brudd i brukskvalitet og ser dette opp mot punktene under.

- *Frekvens:* Hvor ofte oppstår problemet?
- *Effekt:* Hva er konsekvensen av problemet? Er det enkelt eller vanskelig for brukerne å overkomme?
- *Persistens:* Er det et engangsproblem eller et gjentakende problem?
- *Markedseffekt:* Hvilke ringvirkninger skaper problemet og hvilken betydning kan det ha for tilliten til merkevaren?

Funnene blir gitt en karakter (alvorlighetsgrad 0-4):  
0. **Ingen feil**  
Ingenting å fikse  
1. **Små kosmetiske feil**  
Kan fikses dersom det er tid til overs  
2. **Mindre brukskvalitetsfeil**  
Bør fikses, men kan gis en lav prioritet  
3. **Store brukskvalitetsfeil**  
Viktig å fikse og bør få en høy prioritet  
4. **Kritiske brukskvalitetsfeil**  
Essensielt å fikse før produktet lanseres  

## Tiltak

Hvilke tiltak vi setter i gang kommer an på størrelsen og alvorlighetsgraden til bruddet samt hvor mange team som må involveres for å fikse problemet. Det er alltid ønskelig å løse problemet på lavest mulig nivå.

**Nivå 1**  
Designeren i teamet lager en issue i github, kommuniserer bruddet til teamet og ber om at det prioriteres i henhold til alvorlighetsgradens karakter.

**Nivå 2**  
Dersom bruddet ikke følges opp i henhold til alvorlighetsgrad (nivå 1) eller dersom bruddet må løses på tvers av flere team i produktgruppen følger Design Lead opp bruddet med produktledelsen og produktgruppeleder.

**Nivå 3**  
Følges bruddet fortsatt ikke opp (nivå 2) eller ved brudd som må løses på tvers av flere team og produktgrupper legger Head of Design saken frem for Altinn Decision Forum.

**Nivå 4**  
Ved kritiske brudd der tidligere forsøk (nivå 1-3) ikke gir resultater legger Head of Design saken frem for avdelingsdirektøren og ber om at videreutvikling stoppes frem til bruddet er rettet opp.