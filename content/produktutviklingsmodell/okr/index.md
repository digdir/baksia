---
title: OKR
ingress: OKR er en enkel, men kraftfull metode for å formulere gode mål og sikre at vi jobber målrettet i hele organisasjonen.

navigation_link:
  subtitle: Hvordan OKR benyttes i Digdir produktutvikling

banner:
  image:
    src: /illustrations/illustration-03.png
    alt: Illustrasjon av en person som holder mobilskjerm på kneet sitt
---

# Hvorfor vi tar i bruk OKR

Flere har i lang tid etterlyst prioriteringsrammer fra ledelsen. OKR er ledelsen sitt svar på prioritering som ivaretar produktteamene sin autonomitet. Ved å ta i bruk OKR får vi en bedre målstyring og transparens, der ledelsens mål brytes opp og kommer tydeligere frem i det daglige arbeidet. Dette gjør at vi kan få fokus på det som er viktig, med ambisjonen om å effektivisere og spare tid.

## På god norsk OKR

- En enkel metode for å formulere gode mål
- Et "beste praksis" rammeverk for gjennomføring

OKR står for «Objectives and Key Results».

- **Objectives** handler om **hva** det er man ønsker å oppnå (målet).
- **Key Results** handler om **hvordan** man skal få det til.

## Hvordan det fungerer

OKR er ikke mål som legges i skuffen etter de har blitt laget. Det er et verktøy som brukes daglig for å sikre at vi holder riktig kurs. Gjennom jevnlig evaluering og justering av OKR sikrer vi at vi alltid jobber med det som er viktigst.

## OKR - verdien

OKR har mange fordeler, og det sies at OKR innehar fem «superkrefter»:

1. **Hjelper å holde fokus:** Fokuserer på de viktigste prioriteringene for de neste tre, seks eller tolv månedene. Du bør holde dette til noen få initiativer som utgjør reell og umiddelbar forskjell.

2. **Hele organisasjon blir mer samkjørt:** Dette handler om hvordan hele organisasjonen er justert med tanke på målene på toppnivå, helt ned til den enkelte medarbeider. Ifølge Harvard Business Review har ansatte som er samkjørte, mer enn dobbelt så stor sannsynlighet for å yte best mulig.

3. **Gir målsettinger som forplikter:** Når teamet setter målsettinger som en går god for, og de er transparente for alle i selskapet, får en et naturlig eierskap og forpliktelse til målsetningene.

4. **Gjør det enkelt å måle fremdrift:** Dette handler om at du kan måle fremdrift hele veien, og er en av grunnene til at Bill Gates Foundation bruker dette rammeverket.

5. **Gir rom for å sette ambisiøse mål:** Å sette mål som er ambisiøse og utenfor komfortsonen er det som får bedrifter til å vokse mest, med ansatte som yter sitt beste. Stretch goals, altså ambisiøse mål, skal være vanskelige, men ikke demotiverende.

## Hvordan vi gjennomfører OKR i Digdir

OKR er lagsport og representerer teamet sitt felles målbilde for det kommende kvartalet. I forkant av hvert kvartal setter teamet seg ned og planlegger OKR for det kommende kvartalet. Hensikten er å oppnå en snøball-effekt der alle ledd i organisasjonen jobber sammen mot ett og samme mål.

### Viktige prinsipper i vår OKR-prosess:

- Minst ett mål må være knyttet opp til lederlaget sine OKR.
- Etabler to-tre – helst tre mål per kvartal.
- Hvert mål brytes opp i to-tre nøkkelresultat.
- Pass på at OKR er kjent og forankret i hele teamet.
- Ha jevnlig fokus på OKR og hvordan dette går (helsetilstanden).
- Bruk erfaringer på å forbedre prosessen.
- Sett ambisjoner ut fra hva som er praktisk og gjennomførbart.
- Vær fleksibel og smidig i tilnærming.
- Pass på å gjøre det enkelt.

Ved å følge denne strukturen sikrer vi at hvert tiltak og mål blir grundig vurdert, planlagt og implementert med en klar forståelse av hva som kreves for å oppnå suksess.

---

Ved å ta i bruk OKR i Digdir skaper vi en kultur for kontinuerlig forbedring og målrettet arbeid som bidrar til at vi når våre strategiske mål.
