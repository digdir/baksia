---
title: OKR
linktitle: OKR
ingress: OKR er en enkel, men kraftfull metode for å formulere gode mål, og sikrer at vi jobber målrettet i hele organisasjonen.

navigation_link:
  subtitle: OKR i Digdir produktutvikling

banner:
  image:
    src: /illustrations/illustration-03.png
    alt: Illustrasjon av en person som sitter og leser en bok
---

# Hvorfor vi tar i bruk OKR

Flere har etterlyst bedre prioriteringsrammer for det arbeidet som skal gjøres. OKR hjelper oss med å få til dette, samtidig som vi ivaretar produktteamene sin autonomitet. Ved å ta i bruk OKR får vi en bedre målstyring og transparens, der ledelsens mål brytes opp og blir tydeligere i det daglige arbeidet. Vi kan ha fokus på det som er viktig, med ambisjon om å effektivisere og spare tid.

## På godt norsk OKR

- En enkel metode for å formulere gode mål
- Et "beste praksis" rammeverk for gjennomføring

OKR står for «Objectives and Key Results».

- **Objectives** handler om **hva** det er man ønsker å oppnå(målet). Det kvalitative!
- **Key Results** handler om **hvordan** man skal få det til(måling). Det kvantitative!

## Hvordan det fungerer

OKR er ikke mål som legges i skuffen etter etablering. Det er et verktøy som brukes daglig for å sikre at vi holder riktig kurs. Gjennom jevnlig evaluering og justering av OKR sikrer vi at vi alltid jobber med det som er viktigst.

## OKR - verdien

OKR har mange fordeler, og det sies at OKR innehar fem «superkrefter»:

1. **Hjelper å holde fokus:** Fokuserer på de viktigste prioriteringene for de neste tre, seks eller tolv månedene. Du bør holde dette til noen få initiativer som utgjør reell og umiddelbar forskjell.

2. **Hele organisasjon blir mer samkjørt:** Dette handler om hvordan hele organisasjonen er justert med tanke på målene på toppnivå, helt ned til den enkelte medarbeider. Ifølge Harvard Business Review har ansatte som er samkjørte, mer enn dobbelt så stor sannsynlighet for å yte best mulig.

3. **Gir målsettinger som forplikter:** Når teamet setter målsettinger som en går god for, og de er transparente for alle i selskapet, får en et naturlig eierskap og forpliktelse til målsetningene.

4. **Gjør det enkelt å måle fremdrift:** Dette handler om at du kan måle fremdrift hele veien, og er en av grunnene til at Bill Gates Foundation bruker dette rammeverket.

5. **Gir rom for å sette ambisiøse mål:** Å sette mål som er ambisiøse og utenfor komfortsonen er det som får bedrifter til å vokse mest, med ansatte som yter sitt beste. Stretch goals, altså ambisiøse mål, skal være vanskelige, men ikke demotiverende.

## Hvordan vi gjennomfører OKR i Digdir

OKR er lagsport og representerer teamet sitt felles målbilde for det kommende kvartalet. I forkant av hvert kvartal setter teamet seg ned og planlegger OKR for det kommende kvartalet. Hensikten er å oppnå en snøball-effekt der alle ledd i organisasjonen jobber sammen mot ett og samme mål.

### Viktige prinsipper i vår OKR-prosess:

  1. Fokuser på utfall ikke output. Ikke mål: "hvor mye vi leverer", men heller: "hva det fører til".
     
  2. Ett Team = hele livssyklusen. DevOpsOKR bør dekke både forbedring og stabil drift.
     
  4. Mål i tråd med bruker- og samfunnsverdi. Fellestjenestene skal hjelpe mange -fang opp dette.
     
  5. Begrens antall OKR. Typisk 1-3 Objectives, og 2-3 Key Result per Objective. For mange = Dårligere fokus!


  Rutiner:
- Forankre i virksomhetsmålene. Start med de strategiske føringene for fellestjenestene og digital transformasjon.
- Minst ett mål må være knyttet opp til lederlaget sine OKR.
- Analyser brukerbehov og data. Hva sier innsikten? HVilke utfordringer har brukerne våre? Hva gir verdi?
- Reflekter over teamets DevOps ansvar. Hvilke deler av livssykusen bør forbedres? (Utvikling, Drift, Sikkerhet?)
- Ha tverrfaglige diskusjoner for å finne relevante mål -objective should inspire and key result should measure.
- Pass på at de er kjent og forankret i hele teamet, la det være praktisk og gjennomførbart.
- Evaluer og juster jevnlig (kvartalsvis typisk). Inkluder OKR i retrospektive. Ikke være redd for å forkaste det som ikke fungerer.
- Vær fleksibel og smidig i tilnærmingen, gjør det enkelt!


Ved å følge denne strukturen sikrer vi at hvert tiltak og mål blir grundig vurdert, planlagt og implementert med en klar forståelse av hva som kreves for å oppnå suksess.

---

Ved å ta i bruk OKR i Digdir skaper vi en kultur for kontinuerlig forbedring og målrettet arbeid som bidrar til at vi når våre strategiske mål.
