---
title: Portefølje­saker
ingress: Porteføljen sin rolle i flyten for produktutvikling i Digdir.
weight: 10

navigation_link:
  subtitle: Flyt av saker i porteføljen
---


## Hensikten med porteføljestyring
- **Strategisk tilpasning** Sikre at investeringer støtter virksomhetens strategiske mål og prioriteringer.

- **Prioritering og beslutningsstøtte** Hjelpe ledelsen med å velge hvilke tiltak som skal gjennomføres basert på verdi, risiko, kostnad og kapasitet.

- **Ressursoptimalisering** Sørge for at folk, tid og penger brukes på de viktigste tingene – og ikke spres for tynt.

- **Balanse og risikostyring** Sikre riktig balanse mellom korte og lange initiativer, høy og lav risiko, innovasjon og stabilitet.

- **Rapportering** Gi oversikt over hva som skjer, hva det koster, hva det gir – og hvilke avvik eller endringer som oppstår.



## Er porteføljen riktig sted for meg?
Dersom ideen din vil dra nytte av forankring fra ledelsen eller krever prioritet på tvers av flere team så kan porteføljen hjelpe deg med dette.

Tiltak som fremmes til porteføljekontoret kjennetegnes ofte ved at det må settes av ekstra midler og ressurser som det enkelte team ikke har til sin disposisjon. Behandling av sakene krever ofte strategiske vurderinger og ekstra fokus. 



## Opprett tiltak i porteføljen
Hvem som helst som ønsker å drive frem endring kan lage et nytt tiltak i porteføljen. Produktgruppeledere, Sjefsdesigner og Sjefsarkitekt er representert i porteføljekontoret. De fungerer som rådgivere for porteføljestyrer, fronter tiltak fra produktgruppe-strategiene og ser etter muligheter for samarbeid på tvers.  

Porteføljen gir også innspill til Satsningsforslag og Virksomhetsplan på vegne av leverandørrollen i Digdir, og tar inn tiltak fra tildelingsbrev, Digdir strategi og andre førende dokumenter og OKRer.  

[Gå til porteføljen](https://github.com/digdir/portfolio)


## Faser for et porteføljetiltak

- Ikke startet
- Problem
- Konsept
- Planlegging
- Implementering
- Utført


## Fordeling av tiltaket
Etter å ha vært gjennom konsept- og planleggingsfasen har du fått beskrevet hvem som er ansvarlig for gjennomføring, hvilke team som må involveres, hvilke ressurser og midler det er behov for med mer.  

Tiltaket fordeles deretter til produktgruppen, teamet / teamene eller arbeidsgruppen som skal gjennomføre arbeidet.

[Gå til implementering](../../flyt#implementering)
